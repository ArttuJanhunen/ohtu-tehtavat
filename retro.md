Start, Stop, Continue, More of, Less of wheel:
Tekniikkaa käytetään optimoimaan tiimin toimintaa. Paperille piirretään ympyrä, joka jaetaan viiteen
osaan. Yhtä osaa kohden kysytään yksi viidestä kysymyksestä. Kysymyksiä ovat; olisiko jotain, mitä 
tiimi ei tee, mutta se edesauttaisi toimintaa? Onko jotain, jonka lopettamisesta olisi hyötyä? 
Onko jotain, jonka tekeminen on ollut tähän mennessä hyödyllistä ja sitä tulisi jatkaa? Onko jotain, 
mitä tulisi tehdä vähemmän tai enemmän, jotta tiimin työskentely tehostuisi? Näiden kysymysten 
esittämisen jälkeen tiimiläisiltä odotetaan kommentteja jokaiseen aiheeseen. Aikaa tähän käytetään 
yleisesti alle puoli tuntia. 

Mad, Glad, Sad: 
Tekniikassa kerätään esim. post-it-lapuille huomioita edellisestä sprintistä. Tämän jälkeen huomiot
asetetaan taululle mad-, sad-, ja glad-osioihin, joissa glad on hyvien huomioiden paikka, sad negatiivisten
huomioiden paikka ja mad niille huomioille, jotka vaikuttivat sprinttiin, mutta olivat tiimistä
riippumattomia asioita. Tämän jälkeen samankaltaiset huomiot ja samaa asiaa eri kannoilta käsittelevät
huomiot niputetaan yhteen. Sitten tiimin jäsenet äänestävät siitä, mistä aiheista keskustellaan tarkemmin.
Lopuksi esimerkiksi scrum masterin johdolla huomioista aloitetaan keskustelu, jossa huomioita käsitellään
prioriteettijärjestyksessä. Tekniikkaan käytetään maksimissaan tunti kerrallaan.  
